南山有臺。樂得賢也。得賢則能為邦家立太平之基矣。
南山有臺。北山有萊。樂只君子。邦家之基。樂只君子。萬壽無期。
南山有桑。北山有楊。樂只君子。邦家之光。樂只君子。萬壽無疆。
南山有杞。北山有李。樂只君子。民之父母。樂只君子。德音不已。
南山有栲北山有杻樂只君子。遐不眉壽。樂只君子。德音是茂。
南山有枸。北山有楰。樂只君子。遐不黃。樂只君子。保艾爾後。
　　　南山有臺五章章六句
