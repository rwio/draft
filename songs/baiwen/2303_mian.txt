緜。文王之興。本由大王也。
緜緜瓜瓞。民之初生。自土沮漆。古公亶父。陶復陶宂。未有家室。
古公亶父。來朝走馬。率西水滸。至于岐下。爰及姜女。聿來胥宇。
周原膴膴。堇荼如飴。爰始爰謀。爰契我龜。曰止曰時。築室于茲。
慰止。左右。疆理。宣畝。自西徂東。周爰執事。
乃召司空。乃召司徒。俾立室家。其繩則直。縮版以載。作廟翼翼。
捄之陾陾。度之薨薨。築之登登。削屢馮馮。百堵皆興。鼛鼓弗勝。
立臯門。臯門有伉。立應門。應門將將。立冢土。戎醜攸行。
肆不殄厥慍。亦不隕厥問。柞棫拔矣。行道兌矣。混夷駿矣。維其喙矣。
虞芮質厥成。文王蹶厥生。予曰有疏附。予曰有先後。予曰有奔奏。予曰有禦侮。
　　　緜九章章六句
