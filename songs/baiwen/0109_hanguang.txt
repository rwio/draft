漢廣。德廣所及也。文王之道被于南國。美化行乎江漢之域。無思犯禮。求而不可得也。
南有喬木。不可休息。漢有游女。不可求思。漢之廣矣。不可泳思。江之永矣。不可方思。
翹翹錯薪。言刈其楚。之子于歸。言其馬。漢之廣矣。不可泳思。江之永矣。不可方思。
翹翹錯薪。言刈其蔞。之子于歸。言其駒。漢之廣矣。不可泳思。江之永矣。不可方思。
　　　漢廣三章章八句
